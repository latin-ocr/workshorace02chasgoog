36

HORATI CARMINVM

XXVI. ff

Musis amicus tristitiam et metus
Tradam protervis in mare Creticum
Portare ventis) quis sub Arcto
Rex gelidae metuatur orae,
Quid Tiridaten terreat, unice 5
Securus Ο quae fontibus integris
GaudeS, apricos necte flores,
Necte meo Lamiae coronam,
Pimplea dulcis! Nil sine te mei
Prosunt honores: hunc fidibus novis, 10
Hunc Lesbio sacrare plectro
Teque tuasque decet sorores.

f Ο [xxvn. ff

Natis in usum laetitiae scyphis
Pugnare Thracum est: tollite barbarum
Morem, verecundumque Bacchum
Sanguineis prohibete rixis!
Vino et lucernis Medus acinaces 5
Immane quantum discrepat: impium
Lenite clamorem, sodaleS,
Et cubito remanete presso!
Voltis severi me quoque sumere
Partem Falerni? Dicat Opuntiae 10
Frater Megillae‚ quo beatus
Volnere, qua pereat sagitta.
Cessat voluntas? Non alia bibam
Mercede. Quae te cumque domat Venus,
N on erubescendis adurit 15
IgnibuS, ingenuoque semper
Amore peccas ; quicquid habeS, age,
Depone tutis auribus—Ah miser,
Quanta laborabas Charybdi,
Digne puer meliore flamma! 20

9 Piplea Ω, Pimplei e coniectura 10 possunt 6 discrepet
12 vulnere 13 voluptas 19 laboras in

 

