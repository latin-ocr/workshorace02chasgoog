Ans POE'PICA 237
e
Vergilio Varioque? Ego cur, acquirere pauca 55
Si possum, invideor, cum lingua Catonis et Enni
Sermonem patrium ditaverit et nova rerum
Nomina protulerit? Licuit semperque licebit
Signatum praesente nota producere nomen.
Ut silvae foliis pronos mutantur in annOS, 60
Prima cadunt: ita verborum vetus interit aetas,
Et juvenum ritu florent modo nata vigentque.
ffDebemur morti nos nostraque. Sive receptus
Terra Neptunus classes aquilonibus arcet,

Regis opuS‚ sterilisve diu palus aptaque remis 65
Vicinas urbes alit et grave sentit aratrum,
Seu cursum mutavit iniquum frugibus amnis,
Doctus iter meliuS, mortalia faeta peribunt:
Nedum sermonum stet honos et gratia vivax.
Multa renascentur quae jam cecidere, cadentque 70
Quae nunc sunt in honore vocabula, si volet usuS,
Ouem penes arbitrium est et jus et norma loquendi.

Res gestae regumque ducumque et tristia bella
Quo scribi possent numero, monstravit Homerus,
Versibus impariter junctis querimonia primum, 75
Post etiam inclusa est voti sententia compos:
Quis tamen exiguos elegos emiserit auctor,
Grammatici certant, et adhuc sub judice lis est.
Archilochum proprio rabies armavit iambo 3
Hunc socci cepere pedem grandesque cothurni, 80
Alternis aptum sermonibuS, et populares
Vincentem strepituS‚ et natum rebus agendis,
Musa dedit fidibus divos puerosque deorum
Et pugilem victorem et equum certamine primum
Et juvenum curas et libera vina referre. 85

Descriptas servare vices operumque coloreS,
Cur ege, si nequeo ignoroque, poeta salutor?
Cur nescire pudens prave quam discere malo?

Versibus exponi tragicis res comica non volt;

59 procudere ‘62 virentque 63 debemus 65 sterilisque 72 vis

