Ἀ 2⁴ ι--ιι-ιιιητπ ⁴ 2253-¹ffi=‘ffl——-——ff

56

HORA'PI CARMINVM

AureS, et intorti capillis 35
Eumenidum recreantur angues?
Quin et Prometheus et Pelopis parens
Dulci laborum decipitur son0,
Nec curat Orion leones
Aut timidos agitare lyncas. 40·

Eheu fugaceS, Postume, Postume,
Labuntur anni, nee pietas moram
Rugis et instanti senectae
Afferet indomitaeque morti ;
Non, si treceniS, quotquot eunt dieS, 5
Amice, places illacrimabilem
Plutona tauriS, qui ter amplum
Geryonen Tityonque tristi
Compescit unda, scilicet omnibuS,
Quicumque terrae munere vescimur, 10
Enaviganda‚ sive reges
Sive inopes erimus coloni.
Frustra cruento Marte carebimus
Fractisque rauci fluctibus Hadriae,
Frustra per autumnos nocentem 15
Corporibus metuemus Austrum: ·
Visendus ater flumine languido
Cocytos erranS‚ et Danai genus
Infame, damnatusque longi
Sisyphus Aeolides laboriS. 20
Linquenda tellus et domus et placens
Uxor, neque harum quas colis arborum
Te praeter invisas cupressos
Ulla brevem dominum sequetur.
Absumet heres Caecuba? dignior 25
Servata centum clavibuS, et mero
Tinget pavimentum superb0,
Pontificum potiore cenis

38 laborem 5 tricenis, trecentis 14 raucis 24 vita

2⁷ superbum, superbus, superbis ο coni. 28 caenis

