214 HORATI EPISTVLARVM

Delectat, si te pulvis strepitusque rotarum,
Si laedit caupona, Ferentinum ire jubeb03
Nam neque divitibus contingunt gaudia soliS,
Nec vixit male, qui natus moriensque fefellit. 10
Si prodesse tuis pauloque benignius ipsum
Te tractare voles», accedes siccus ad unctum.
Πίος. “ Si pranderet olus patienter, regibus uti
N ollet Aristippus'' Arist. “ Si sciret regibus uti,
Fastidiret oluS, qui me notat.” Utrius horum 15
Verba probes et facta, doce, vel junior audi
Cur sit Aristippi potior sententia. Namque
Mordacem Cynicum sic eludebat, ut aiunt:
“ Scurror ego ipse mihi, populo tu ; rectius hoc et
Splendidius multo est. Equus ut me portet, alat rex, 20
Officium facio: tu poscis vilia rerum,
Dante minor, quamvis fers te nullius egentem.''
Omnis Aristippum decuit color et status et res¹
Temptantem majora, fere praesentibus aequum.
Contra, quem duplici panno patientia velat, 25
Mirabor, vitae via si conversa decebit.
Alter purpureum non exspectabit amictum,
Quidlibet indutus celeberrima per loca ,vadet
Personamque feret non inconcinnus utramque3
Alter Mileti textam cane pejus et angui 30
Vitabit chlamydem, morietur frigore, si non
Rettuleris pannum. Refer et sine vivat ineptusl ·
Res gerere et captos ostendere civibus hostes
Attingit solium J ovis et caelestia temptat:
Principibus placuisse viris 11011 ultima laus est. 35
N on cuivis homini contingit adire Corinthum.
Sedit, qui timuit ne 11011 succederet. Esto!
Quid qui pervenit, fecitne viriliter? Atqui
Hic est aut nusquam, quod quaerimus Hic onus horret,
Ut parvis animis et parvo corpore majus: 40
Hic subit et perfert. Aut virtus nomen inane est,
Aut decus et pretium recte petit experiens vir.

Ooram rege sua de paupertate tacentes

8 laedet, laedat 21 vilia, verum 30 angue 31 vitavit
' 34 tentat 43 suo

